XXXVIII PROLEGOMENA

indoles⁴ atque natura, quantum ad disputationis in-
stitutae rationes satis fuit. Nam Lacedaemonius
quidem Megillus plane refert mores patrios. Est
enim patriae suae amantissimus. Quamobrem, quan-
tum fieri potest, patrias leges„ patrios mores, patria
'instituta ubique laudat, defendit ac tuetur3 v, Libr.
l. p. 636 sqq. Est item studiosus argutae nervosae-
que breviloquentiae (v. Libr. I. p. 641.) adeoque
utitur etiam subinde formulis loquendi atque dictio-
nibus Laconicis, ut I. p. 626. C. 642. C. v, Boeckh.
l. c. p. 70. Praeterea excellit maiore quadam rerum
patriarum peritia, ut omnino neutiquam incuriosus
esse videatur rerum civilium. Quapropter ipsi me-
rito partes dicendi primariae attribuuntur, sicubi de
rebus Lacedaemoniorum explicandum est. Accedit
huc, quod, quum sit rerum patriarum studiosissimus,
tamen item aliarum civitatum bona aequi bonique
aestimat. Imprimis vero de Atheniensibus sentit
honorificentissime, quorum virtutem plane divinam
profitetur iam inde a prima pueritia sese admiratum
esse, quandoquidem maiores sui cum Atheniensibus
hospitalitatis viuculo coniuncti fuerint. v> Libr. 1. p.
642. Β. sq. Atque ex hoc postremo imprimis etiam
clarum fit ac perspicuum, cur tam lubenter cum
Atheniensi de rebus ad rempublicam pertinentibus
sermocinetur. Itaque huius quidem mores apparet
satis venuste expressos esse, ut ad dialogi artem
vix quidquam desideres.

Ac similiter etiam Cliniae Cretensis depingitur
indoles et ingenium. Est enim ille in reipublicae
administratione magna cum laude versatus et rerum
civilium perquam studiosus. Quamobrem a civibus
suis id negotii mandatum accepit, ut coloniam in
Magnetum terram deducat eiusque coloniae civitatem
constituat. Imprimis tamen rerum patriarum gnarus
est, unde Libr. I. p. (326. B. appellatur καλῶς γε-
γυμνασμένος πρὸς τὸ διειδέναι τὰ Κρητῶν νόμιμα.
Nec tamen his unis ita favet, ut aliena negligat.
Imo quo maius est munus ipsi a civibus suis man-
datum, tanto maiore studio ab Atheniensi hospite
audire avet, quid ille de civitatis quam praestantis·
simae condendae ratione sentiat. Quamobrem adeo
non fatigatur huius sermonibus, ut vel finitis illis
extremo libro duodecimo eum enixe roget, velit sibi

