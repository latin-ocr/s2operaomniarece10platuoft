DE LEGIBUS ete. xnv

ut initio sermonis protenus omnis exhibeatur perso—
narum descriptio, temporis notatio, locorum pictura,
et quae sunt id genus alia, iisque expositis demum

¹ ad dialecticam rerum disceptationem transeatur. At

nos quidem nihil in istis videmus, quod aut per se
habeat reprehensionem, aut a Platonis more et con-
suetudine abhorreat. Nam quod statim ab initio
tanquam in medias res, de quibus disputandum est,
perducimur ac tantum non rapimur, simillima certe
ratio est exordii Menonis, Cratyli, Sophistae, Phi-
lebi,.in quibus libris omnibus continuo tanquam im-
parati iubemur disputationi interesse, de personis
dialogi eiusque opportunitatibus nihil dum edocti.
Nec vero in Legibus videmus quid ea res afferat
molestiae, quandoquidem protenus quinam loquantur
et ubi locorum sermo instituatur, vel ipsis loquen-
tium nominibus edocemur. Quod autem accuratior
personarum locorum atque temporum descriptio po·-
stea demum data rei opportunitate exhibetur, id nec
per se ineptum esse patet, nec Platonis rationi ullo
modo adversarium aut contrarium. Nam qui Phile-
bum, Cratylum, Euthyphronem, Menonem, alios
libros, attente legerint, ii in his quoqne libris con-
cedent ex variis locis veluti colligenda esse sin-
gula, quae ad morum designationem atque alias
scenici ornatus partes referuntur. Sed praeter ex-
ordium sermonis sunt etiam alia quaedam, quae
generatim sunt vituperata, quum tamen nostra sen-
tentia paratam habeant facilem vel excusationem
vel defensionem. Nam¹ dialogum dictitant graviter
laborare molesta difficultate atque tarditate3 subinde
asperum esse 'et hiulcum3 non raro premi obscuritate3
et quae sunt id genus alia. Nimirum primum qui·
dem de talibus rebus omnino difficile est iudicium,
quoniam eae magnam partem solo elegantiae sensu
continentur. Deinde magnopere veremur, ne multa,
quae huc relata sunt, propterea sint in dubitationem
adducta, quod omnino universi dialogi ratio non us-
quequaque pervestigata atque explorata fuit. Quod
- quo iure ita statuamus, post ea, quae de hac re iam
supra sunt exposita, non opus esse putamus ut hoc
loco peculiari opera disputemus, praesertim quum
etiam mox res denuo attingenda sit. Tum hic quo·
que iuvabit meminisse, vitia, eiusmodi, siquae extant,

