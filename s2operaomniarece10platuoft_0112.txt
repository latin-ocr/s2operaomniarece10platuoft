:Ovi 11 PROLEGOMENA

buendum censemus, ut vel unius Aristotelis auotori-
tas omnibus opinionibus eorum, qui Legum opus
suspectum reddere conati sunt, longissime antepo-
nenda videatur. Atque haec omnia quum ita sese
habeant, profecto consequens est, ut germanus Legum
ortus ab omnibus agnosci debeat3 naevorum autem
operi adspersorum caussas declarandas esse patet
ex eius natalibus atque fatis, de quibus explicatum
est in superioribus. Quippe hoc ut ita statuatur,
tanto magis est necessarium, quod, si Legum opus
sumamus Platoni per malam fraudem esse supposi-
tum, continuo ipsi multis magnisque implicamur dif-
ficultatibus, quas expedire nemo quisquam potuerit.
Tribuit illud olim Zellerus Philippo illi Opuntio,
quem veteres scriptores narrant eius extitisse ost
mortem Platonis editorem. Quid vero? qui tan em
factum esse putabimus, ut homo eruditissimus illud
non sibi ipsi, sed Platoni potius adscriberet? ·Enim-
vero illud si veritati convenienter fecisset, haud du-
bie futurum erat, ut nominis sui famae et existimationi
apud omnem posteritatem non mediocriter consuleret,
cuius ipsum non fuisse incuriosum vel ex eo per-
spicitur, quod in doctis operibus elaborandis solito
studiosius versatus esse narratur. Et quis· quaeso
est qui sibi persuadeat, futurum fuisse, ut fraus ista
· uon contiuuo animadverteretur ab aequalibus, prae-
sertim quum Aristoteles, Speusippus, Xenocrates,
alii Platonis discipuli ac familiares, qui probe novisse
poteraut, quemnam studiorum cursum magister ultimo
vitae tempore tenuisset, etiam tum in vivis essent?
Accedit ad haec, quod, quantum quidem ex testimo-
niis de Philippo illo eiusque doctis studiis proditis
colligere liceat, viri ingenium haudquaquam tale fuit,
unde ipsum ad Legum scriptionem animum unquam
adiecisse verisimile fiat3 de qua re in Prolegomenis
ad Epinomidem explicatius dicetur. Itaque illum
qui pro tanti operis conditore praeter antiquitatis
fidem habendum censeant, ii viderint, ne nodum, quem
expedire conentur, etiam reddant aliquando diffieilio-
rem. Quemadmodum autem Philippum Opuntium
parum credibile est Leges vulgo Platoni adscriptas
aut condidisse aut sub nomine clarissimi philosophi,
admissa fraude, divulgavisse, ita nec ullum alium
scriptorem illius aetatis id acturum {uisse verisimile

