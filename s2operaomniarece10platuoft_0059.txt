DE LEGIBUS etc. LV

les sermones vel invito scriptore emerserint, tum, pro-
hibitam et interclusam emendandi et perpoliendi ope-
ram effecisse, ut non modo in rerum tractatione sed
etiam in orationis structura et compositione relinque-
rentur, quae ipse philosophus, si in vivis mansisset,
haudquaquam relicturus erat. Verum enim vero etiamsi
haec ita sese habeant, tamen qualis forma et spe-
cies orationis in his libris expressa sit, omnino qui·
dem satis certo perspicere possumus. Mixtum enim
est ac veluti temperatum dicendi genus, quod in illis
regnat, ita ut modo sit tenue, subtile, tranquillum,
moderatum, modo celsum atque grande, modo etiam
medium inter utramque orationis formam teneat.
Quippe est illud, ut diximus, plane attemperatum ipsa-
rum rerum, quae exponuntur, rationibus atque per-
sonis colloquentium, ut utrinque suum colorem suum-
que habitum nactum sit. ⁷ Nec vero dubium est, quin
illud referat item Platonis in enium, morem, ratio-
nem, Nam licet in eo subinde tarditas quaedam et
quasi lentitudo animadvertatur, quae caret grata illa
facilitate, quam alibi apud philosophum admiramur,
tamen vel sic per· omnia viget mens quaedam divi-
nior, qualis in aliis eius scriptis cernitur3 regnat
item generosa sensorum celsitas, quae fontem habet
animum magnarum rerum meditatione repletum; do-
minatur denique ea dictorum et cogitatorum conve-
nientia, unde facile intelligas seribere ista non alium
potuisse nisi hominem divina quadam ingenii virtute
praeditum. Nec vero inter cetera Platonis scripta
plane desiderantur, quae similem orationis formam
atque speciem referre iudicanda sint, ut Philebus,
Politicus, Timaeus, dummodo meminerimus, hos li-
bros et in aliis rebus tractandis versari et alia aetat-e
litteris consignatos esse.

Iam vero haec omnia si probabiliter a nobis ex—
posita sunt, certe nihil impedit quominus dicendi
genus Legibus proprium omnino quidem prorsus
Platonicum esse nobis persuadeamus, ut nulla inde
suspicio de adulterina operis origine ducenda videa-
tur. Hoc vero quum iam per se magnum quiddam
sit, tum etiam alio nomine ad vpraesentem quaestio-
nem est longe gravissimum. Valebunt enim quae
modo disputavimus etiam ec, ut qua-e deinceps de
dictione operis singulatim explicanda sunt, facilius

