102 ARGUMEN TUM

confabulari, ut sermo exspatietur paullo liberius.
Itaque hic denuo admonuisse iuvabit, de quo dictum
est in superioribus, humanum genus aut nullo un-
quam tempore nec initium habuisse nec finem esse
habiturum, aut immensum fere esse temporis spa·
tium, ex quo ortum suum acceperit. Iam vero tam
multis longisque temporum periodis verisimillimum
est multas civitates et extitisse et rursus interiisse,
ideoque mores et instituta inter homines pro tempo-
rum locorumque varietate locum obtinuisse maxime

. varios ac diversos. Veluti olim nec vitem nec oli-.

vam nec fruges extitisse memoriae proditum est: uude
quamnam tandem putabimus exortam esse vivendi -
rationem? Nimirum videntur homines tum- sese
mutuo consumsisse, ut ne totum genus fame disperi-
ret. Ac superest hic et illic etiam nunc mos crude·
lissimus, quo homines ab hominibus mactantur atque
sacrificantur. Alia rursus de aliarum terrarum inco-
lis narrantur, quale est illud, quod olim dicuntur
fuisse, ui eo usque carnium esu abstinerent, ut eas
ne sacriliciis quidem adhiberent3 unde vita Orphica
nomen accepit, qua qui usi sunt, ii non alio victu
ciboque nisi rerum inanimatarum frui consueve-
runt. Sed quorsum tandem ista pertinent quae nunc
disputare instituimus? Nimirum propositum fuit hoc,
ut simul appareret, omnia hominum studia et consilia ’
maxime ex triplici indigentia et cupiditate suspensa
esse, ex quibus, si recte ducantur homines, virtus3
sin male, contrarium exsistat. Pertinet vero triplex
ista indigentia et cupiditas ad cibum, ad potum,
et ad venerem, unde quasi tres morbi naturae huma-
nae nascuntur. Qui quidem ita debent in melius
converti, ut et metu et lege et ratione coerceantur,
represso iucunditatis ac voluptatis appetitu.⁴ Atque
etlam Musarum reliquorumque deorum certamina in
auxilium vocanda sunt, quo facilius eorum vis pro·
pulsetur et removeatur. -— Sed ut revertamur tan-
dem ad id, unde paullo ante deflexit oratio, post
nuptias consentaneum est, liberos primum gigni et
procreari3 deinde etiam educari et institui oportere.
Haec vero nobis in sermone nostro respicientibus
fieri non poterit, quin aliae atque aliae leges obori-
antur, usque dum denique etiam ordine deinceps ad
publica illa convivia perveniamus Eo igitur ubi de—

