VI PROLEGOMENA

aliorum librorum Platonicorum usu et consuetudine lon-
gissime recedant. Nam primum quidem nullam fere us-
quam reperias partiendi distribuendique subtilitatem,
quandoquidem quae sunt communia atque summa uni-
versae disputationis principia, ea non seorsum illu-
strantur aut accurate explicantur, quo deinde singula
ad ipsa revocentur, sed commiscentur quasi cum re-
liquis arbitrarie atque sine certo quodam ordine ac
veluti per occasionem non tam subtiliter exponuntur
quam paucis commemorantur leviterque attinguntur.
Nam quum lectis iis, quae Libr. Ι. p. 631. A. —-
632. Ε. proferuntur, iure expectaveris, primum qui-
dem de virtutibus disputatum iri, quibus civitas tan-
quam fundamento suo iudicatur inniti debere, deinde
autem futurum esse, ut demonstretur, quanam neces-
situdine quum tota respublica, tum singulae leges, ’
quibus temperata est, cum illis contineantur3 tamen
horum omnium nihil fere ita peragitur, vagaturque
disputatio prima saltem specie tam incertis plane
finibus, ut quaenam sit quaestionis universae ratio,
distributio ac progressio, vix ac ne vix quidem con-
iici posse videatur. Atque hoc quum iam per se
solum fieri non possit quin legentibus perquam mi·
rum accidat, tum etiam aliud quid est, quod eodem
in genere unumquemque legentium, qui Platonicae
subtilitatis haud ignarus sit, offendat non mediocri-
ter. Nam sicuti accuratior partium universi operis
descriptio et coagmentatio desideratur, ita etiam sin-
gularum rerum et sententiarum tractatio minus est
subtilis laboratq'ue non raro nescio qua difficul-
tate et obscuritate gravissime.. Nam ut taceamus
illud, de quo iam ’Ψ superioribus identidem admo-
nuimus, raro altius repeti eorum , de quibus quaeri-
tur, caussas et‘ rationes, ne disseritur quidem ubique
satis subtiliter et accurate3 imo multa non tam ex-
quiruntur, quam sumuntur atque ponuntur, vel ora-
torio modo exornantur3 non pauca porro enuntiantur
potius et pro certis affirmantur, quam probantur at-
que demonstrantur3 denique plurima, quum prolixo
saepe longoque sermone proferantur, tamen longiori-
bus confabulationibus extenuantur magis atque ele-
vantur, quam argumentis confirmantur. Est enim
oratio saepenumero tortuosior, perplexior et per lon-
giores, quam res ipsa postulet, ambages circumducta,

