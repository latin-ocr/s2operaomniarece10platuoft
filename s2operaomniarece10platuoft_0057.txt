DE LEGIBUS etc. LIII

ideoque multum diversus ab ea oratione, quae subti-
libus de sapientiae disciplina disputationibus accom-
modata est. Refert igitur ille iuxta cum tenuitate
atque subtilitate passim etiam gravitatem quandam
atque dignitatem ex ipsarum rerum magnitudine tam-
quam ultro nascentem, ideoque nec spernit verba
insolentiora, sonitu pleniora, antiquiora, denique gran-
diora et specie honestiora, qualia legum dignitatem
deceant. Ex quo manifestum est vel hanc ob caus-
sam fieri non potuisse quin magna illius ab aliorum
dialogorum consuetudine diversitas existeret. Iam
vero leges atque instituta civilia inhhoc opere etiam
eo modo sanciuntur, ut simul commendentur prooe-
miis, hoc est, orationibus suasoriis, quibus eorum
caussae, utilitates, effectus denique salutares diser-
tissimis verbis declarantur, ita quidem, ut imprimis
etiam virtutis tum civilis tum mora-lis et religiosae
ratio ducatur. Quod certe fieri non potuit aliter,
nisi ea. ratione, ut subinde etiam stilus grandior
adhiberetur, qui referret quiddam celsius, sanctius,
magnificentius, quandoquidem id rei ipsius dignitati
atque maiestati videri debuit consentaneum esse.
Itaque talibus in locis saepenumero cum amabili re-
rum ac sententiarum simplicitate atque sermone plane
populari sollertissime iuncta est atque copulata sin-
gularis quaedam verborum sublimitas, granditas, ma-
iestas, ut oratio, relicta vulgari loquendi consuetu-
dine, aliquando exsurgat altius atque etiam maiorem
quemdam assumat ornatum ac splendorem, adhibitis
etiam artificiis rhetoricis, quibus verborum ordo, peÎ‡
riodorum structura, numerorum sonus, insolentiores
efficiuntur, nec verbis et dictionibus poeticis con-
temtis aut neglectis. Quae quidem omnia rursus ta-
lia sunt, unde facillime aliam caussam intelligere li-
ceat illius diversitatis, quae inter Legum et aliorum
scriptorum Platonicorum dicendi genus intercedit.
Sed ad haec etiam tertium quiddam accedit. Sunt
enim ii, qui sermocinantes inducuntur, in Legibus
tales, qui quum ipsi senes sint, tum etiam senili more
ideoque prolixe et simul communi hominum captui
accommodate de rebus civilibus colloquuntur. Nimi-
rum popularem istam sermonis simplicitatem collo-
quentibus tributam philosophus sine dubio ei civitati
convenientem esse iudicavit, quae non a sapientibus

