Cn PROLEGOMENA

Vll. p. 811. C. VIII. p. 846. D - 847. A. IX. p. 854.
D. X. p. 904. A. Xdl. C. p0 960, Gravis vero accu-
satio, ac tanto truculentior, quod adeo cum bonae exi-
stimationis discrimine est coniuncta. Nihilominus vero
hic quoque nostra sententia salva stat Platonis fides,
quandoquidem nec ineptiarum crimen verum videtur,
nec servilis imitationis studium usquam animadver-
titur. De qua re quoniam longum est ac difficile

hoc loco peculiari opera exponere, in annotatione ad -—
singulos illos locos rem ‚tam certis argumentis con· .
firmabimus, ut extra omnem dubitationem ponatur. ²

Unum tamen locum hic exempli caussa memorasse
iuvabit, lest· is Libr. L p. 642. D.⁴ E. ubi Epimeni-
des narratur decem annis ante belli Persici initium
Athenas venisse⁴ Quod quum omnibus historiae te-
stimoniis mirum quantum adversetur, Zellerus
continuo suspicatus est scriptorem propter ineptam
imitationem loci Sympos. p. 201. D. in ingentem
istum errorem delapsum esse. Quippe ibi Diotima
narratur pestem ab Atheniensibus precibus suis in
decennium averruncasse. At enim vero quis tandem
sibi persuadeat scriptorem mera decennii mentione
eo esse deductum, ut de belli Persici ipsiusque Epi-
menidis temporibus res plane inauditas comminisce-
retur? Nimirum caussam narrationis illius aliter
esse expediendam verissime censuerunt alii, ut mirae
istius temeritatis suspicio omnino procul habenda sit.
Et haec quidem de putidae et ineptae imitationis
crimine in Legum auctorem coniecto. Quod postea-
quam quale sit, satis apparuit, age tandem aliquando
accedamus ad disputationis conclusionem. Colligenda
enim nunc veluti singula eius puncta sunt, quo deni-1
que quid de universo Legum opere eiusque auctori-
tate existimandum sit, certo decernatur.

lli

