DE LEGIBUS etc. XXVII ·

omnia denique ad unum eundemque finem composita
et ad legem unitatis, quam dicere licebit, conformata
esse existimanda sint. Et quis est quin rationem et
viam⁷ qua ita factum est, ultro largiatur plane esse .
Platonicam? Etenim est certe rerum civilium atque
ethicarum expositio tam artificiose contexta atque in
unum coniuncta, -ut nemo facile futurus sit, quin hic
protenus simile disserendi artificium agnoscat, atque
illud est, quod elegantissimi quique viri in libris De
Republica aliisque scriptis Platonis semper maxime
admirati sunt, siquidem ibi quoque rerum ad civi-
tatem pertinentium atque ethicarum disputatio arte
v prorsus admirabili ac plane divina coniuncta et ser-
monum varietate inimitabili quasi complicata est.
Quamquam utrumque opus etiam hac in parte habet,
in quo pro consilii varietate alterum ab altero non-
nihil differat. Nam in Legibus quoniam praevalet
verae alicuius civitatis condendae et optimis legibus
instruendae consilium, filu‘m universi sermonis ita
deducitur, ut primariae quaestionis, vel potius ser-
mocinationis‚ argumentum a rebus politicis repetatur3
ethicae disciplinae praeceptione8‚ quibus tamen illae
nituntur, veluti secundariae suis locis interponantur.
Quocirca in eo rerum civilium disputatio quasi sta-
minis instar est, cui quae de moribus ac virtutibus
aliisque rebus ad interiorem philosophiam pertinen-
tibus disseruntur, tamquam subteminis loco intertexta
sunt. Quamquam hoc artificiosissime ita factum
est, ut utraque unum denique efficiant texturae opus
idque longe pulcerrimum atque elegantissimum. Alia
vero ratio ‚est librorum de Republica. In quibus
quoniam una eademque opera et optimi bominis et
perfectae civitatis imago depingitur, illud, quo totius
disputationis cursus regitur, non tam positum est in
quaestione de republica, quam in iustitiae pervesti-
gatione, utpote utrique, tam civitati quam homini,
per omnia communi. At nimirum etiamsi haec utri-
usque 'operis est diversitas haud sane exigua, ta-
men Leges pariter atque Rempublicam Platonici in-
genii sollertiam atque elegantiam referre omnibus
iam apertum‘fore confidimus. -

Atque data hac rei opportunitate tanquam in tran-
scursu etiam nonnulla exponere licebit de Legum in-
tegritate. Etenim si vera sunt, quae de disputationis

Ν

