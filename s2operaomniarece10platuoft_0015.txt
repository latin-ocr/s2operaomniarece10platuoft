DE LEGIBUS ete. XI

cur non omnia, quae edisseruntur, ad iustam pro-
bandi atque demonstrandi rationem perducta sint.
Neque enim disputatio mere dialectica est, sed ad
familiaris sermonis similitudinem comparata. Apparet
denique etiam qui fiat, ut, sicubi exspectaveris ac-
curatiorem rerum explicationem, praeter spem et
opinionem disputatio brevior et contractior fiat.
Enimvero consulto evitantur quaestiones spinosae
et argutae, quales potuerunt sane de legum caussis
et fontibus, de iuris vi et natura, de virtutum di-
gnitate et cum republica necessitudine, aliis rebus
similibus bene multis, institui. Talia enim magis
, significantur per sermonis familiaris opportunitatem,
quam dedita opera exquiruntur, neque scriptori
fuit propositum, ut ea more dialecticorum accuratius
persequeretur. Quamquam non est existimandum,
ea temere silentio esse transmissa3 sunt enim, ut
postea docebimus, alio modo et ad rem praesentem
aptissime illustrata. Sed alia etiam caussa est, cur
Plato in Legibus hoc sermonis familiaris genere usus
videatur. Est enim maxima pars earum rerum, de
quibus agitur, non tam in ratione, quam in vitae
usu et experientia posita. Quamobrem ne potuerunt
quidem omnia atque singula subtilius disceptari, sed
prorsus necesse fuit, ut plurima simpliciter poneren—
tur, describerentur, enarrarentur, missis dialecticis
quaestionibus. Certe quidem non potuerunt plurimae
illae leges, quae sanciuntur, atque civitatum mores
et instituta, de quibus exponitur, disserendo explicari
aut ad caussas et principia sua revocari, sed satius
debuit videri, ista omnia simpliciter in medium af-
ferre ac legentibus proponere. Atque hoc genus di-
sputandi 'ne quis existimet a Platonis usu prorsus
abhorrere, simile quiddam etiam in aliis libris ani—
madverti licet, in quibus non de rebus in una men-
tis intelligentia et ratione positis explicatur, sod tra-
ctantur ea, quae ad rerum externarum observationem,
usum et experientiam· referuntur, atque eodem nitun-
tur. Nam ut de partibus quibusdam Philebi, Poli-
tici, Reipublicae , Phaedri, alibrum librorum, tacea—
mus, pertinet huc totus fere Timaeus, in quo de
rerum natura explicatur similiter3 id quod paucis
ostendimus Prolegcr. ad Tim. p. 37. Nam ibi quod

scripsimus Timami’m quasi hierophantam quemdam

