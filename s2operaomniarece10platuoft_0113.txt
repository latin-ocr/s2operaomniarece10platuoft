1)ss LEGIBUS etc. CIX

ᾗ putamus, ut hoc tale opus conderet conditumque a

semet ipso sub alieno nomine in lucem publicam
produceret. Cuius sententiae caussae et rationes
quum aliae in promtu sint, tum in prae-senti rursus
eandem memorasse satis erit, quam modo de Philippo
in medium attulimus. Neque enim putari licet, tanta
quum sit operis amplitudo tantaque copia et ubertas,
ullum usquam scriptorem extitisse propriae famae et
existimationis adeo negligentem, alienae gloriae tam
misere amantem, ut leviusculi alicuius emolumenti
vel commodi gratia semet ipsum merita laude spolia-
ret et turpi fraude commissa, quae ipse laudabiliter
commentatus esset, clariori Platonis nomini attribue-
ret. Nec vero Legum opus ab aliis continuo post
philosophi obitum videtur eius nomine insigniri po-
tuisse, cuiusmodi fraus cur tum admitti non potuerit,
iam in superioribus significatum est. Esse autem
errorem de eius origine inde ab Alexandrina demum
aetate exortum, qua constat illustrium virorum nomi-
nibus saepe aliena scripta esse supposita, vel ideo
non est credibile, quia Leges iam ante illam aetatem
Platoni ab idoneis testibus tributae atque ut summi
philosophi opus celebratae sunt,

Verum satis haec in universum de Legibus Pla-
tonis. Quae si ad accuratiorem operis longe uberrimi
intelligentiam nonnihil valere iudicata fuerint, im-
pense laetabimur3 sin minus, boni saltem consilii con-
scientia exantlati laboris magnitudinem consolabitur.

‚Scripsi Lipsiae in Schola Thomana die XIX.¹
m. Aprilis MDCCCLIX.

G. Stallbamn

 

