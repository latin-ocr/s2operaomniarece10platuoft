XXVI ' PROLEGOMENA

collecta insignes esse debere iudicantur. Quocirca
nec haec importune hic inculcata esse iure videmur
statuere atque contendere. Postremo vero etiam ad
mortem et res extremas devenitur, ferunturque leges
de iustis et honoribus mortuis persolvendis. Atque
hac ipsa re finitur tandem universae legum promul-
gationis negotium (p. 960. B.)., ut facile intelligatur
sermonem inde ab ortu hominis susceptum denique
in rebus ultimis, quae homini expectandae sint, de-
sinere ac veluti conquiescere. Sed quamquam ita
legum scribendarum muneri et officio abunde satis-
factum videtur, tamen etiam nunc deest aliquid ad
tuendam civitatis incolumitatem, de quo iam Libr. Ι.
p. 632. A. sqq. fuit admonitum. Constituitur igitur
denique conventus ille nocturnus custodum, qui quasi
instar esse debere iudicatur mentis et praestantissi-
morum sensuum in animantium capite collocatorum.
In incerto tamen relinquitur, quaenam, quando et
quamdiu hi custodes civitatis discere, debeant. Unde
fuerunt qui protenus concluderent opus fine esse
truncatum. At enimvero istud quidem sese habet
multo aliter. Est enim opus utique perfectum atque
absolutum. Nam quod nihil hoc in genere de cu-
stodibus definitur, fit illud propterea, quod proce-

dente tempore, ipsa experientia magistra, certius in-
* tellectum iri iudicatur, quid de his rebus publice san—
ciendum sit. Itaque hic quoque salva sunt omnia
neque ulla imperfectionis aut vitii suspicio videtur
locum habere posse.

Iam vero haec omnia, quae de argumenti tra-
ctatione exposuimus, mente et animo considerantes
et* quasi contuentes nonne fateri debebimus iustam uti-
que >esse universae argumentationis progressionem
atque singularum partium eam descriptionem et co-
pulationem, quae elegantiam ac sollertiam ingenii
Platonici plane contestetur? Etenim si discesserimus
a paucis quibusdam· iisque perquam exiguis operis
partibus, in quibus aliquid neglectum aut praeter-
missum videatur, certe nihil quidquam usquam in-
vestigari poterit, quod inscite aut inepte sit disputa-
tum3 imo omnia tam eleganter disposita, tam sollerter
coniuncta, tam praeclare denique explicata et ad exi-
tum perducta sunt, ut in maxima rerum variarum
ac dissimilium enarratione ac disputatione tamen

