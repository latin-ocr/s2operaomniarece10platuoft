XX PROLEGOMENA

Dum vero haec ita enarrantur atque diiudicantur,
sermo tanquam per occasionem defertur etiam ad
tertiam virtutem, hoc est, ad prudentiam vel sa-
pientiam, de qua inde a p. 687. Ε. usque ad p.
693. C. ita disputatur, ut in legum ferendarum ne-
gotio illa nihil gravius esse ostendatur aut praesta-
bilius, qnippe quae una doceat, quid potissimum ad .
rerumpublicarum salutem et felicitatem conducibile
sit. . Atque haec quoque opportuno loco interponi
quis est quin sua sponte animadvertat? Nam quum
hic de gubernatione et imperio civitatum disseratur,
profecto infertur prudentissime sapientiae expli-
catio et commendatio propterea, quod haec ipsa vir-
tus maxime imperantium atque legum propria esse
censetur, quibus regitur respublica. Quocirca hic
simillima est ratio atque in duobus libris prioribus.
Quemadmodum enim in his cum censura institutorum
'quorundam Spartanorum vel Creticorum et Attico-
rum scite coniuncta est disputatio de fortitudine
ac temperantia, ita in tertio libro cum iudicio de
mitio, statu, regimine et fortuna celeberrimarum civi-
tatum tanquam per occasionem consociatur adum-
bratio et descriptio sapientiae, quae reliquarum
virtutum quasi regina quaedam esse iudicatur. Iam
vero his inde a Libr. ΙΙΙ. p. 693. D. adduntur
etiam nonnulla de felicitate ac salute civitatum in
libertate, concordia et sapientia posita, quae
omnia unice ex virtutibus illis in unum coniunctis
quasi efflorescant. Quocirca hic tanquam in transitu
etiam de iis admonemur, quae in civitate virtutibus
illis ornata ut praestantissima bona oriantur. Haec
igitur usque ad exitum libri tertii, qui etsi nonnulla
habet, in quibus facile offendas, tamen cum universi
operis compage omnino censeri debet coniunctus esse
satis apte. Acceditur vero dehinc, h. e., ab initio
Libr. lV. p. 704. A. -,712. A. ad describendas
externas rerum conditiones, quibus nova ci-
vitas usura sit3 quo loco simul data occasione plu-
rima ‘interseruntur civilis prudentiae praecepta. Quod
quidem elegantissime ita esse institutum planeque
suo loco, nemo, opinor, erit qui temere inficietur.
Tum vero p. 712. A. usque ad hibr. V. p. 734.
E. de legum prooemiis explicatur. Quod qui-
dem ubi suscipitur, continuo etiam iustitia infor-

