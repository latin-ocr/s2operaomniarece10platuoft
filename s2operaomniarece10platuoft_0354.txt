‘240 ARGUMENTUM

dem excolatur. Et corpora quidem, quae pulcra sint
extitura, curandum est ut statim ab initio quam
rectissime crescant et nutriantur. Quae quum pri-
mis annis infantiae maximos auctus capere soleant,
eodemque illo tempore etiam facillime nimia copia
et multitudine nutrimentorum corrumpantur, nihil
est sane studiosius agendum, quam ut hac aetate
etiam utantur iustis motionibus, laboribus, exercita—
tionibus. Et huius quidem rei initium iam tum fieri
debet, quum infantes nondum in lucem editi sunt,
sed adhuc gestantur in utero. Itaque mulieres gra-
vidae crebris utantur ambulationibus. Nati autem
ubi infantes sunt, per biennium fasciis involvantur
atque ad annum aetatis fere tertium usque a nutrici-
bus estentnr, moveantur, agitentur. Qua quidem
re niffiil est ad corporis animique cultum salubrius.
Nam externo isto motu efficitur sine dubio hoc, ut
etiarn intus in animis cessent motus turbulentiores,
qui plerumque a metu ac timore proficiscuntur3 quo
ipso confirmatur et augetur animi fortitudo et con-
stantia. Praeterea etiam cavendum sedulo est, ne
infantes aut timidiores aut morosiores ac difficiliores
existant. Quorum alterum fere nimia indulgentia et
molli lenitate efficitur, alterum procreatur nimia se-
veritatis morositate ac tristitia. Ex quibus omni-
bus consequens est, ut nutricibus accurate sit prae-
cipiendum, quomodo infantes ac puerulos tractare
debeant, quandoquidem ad omnem vitam longe plu-
rimum refert, ut intemperanti voluptatum cupidini
atque arbitrariae lubidini iam mature modus statu-
atur (P. 788. D. —s 793. A.). -— Sed haec dum
ita sancimus, illud meminisse iuvabit, quod paullo
ante dicebamus, esse has leges tanquam moribus pa-
triis nixas nec litteris mandatas, quae tamen nec si-
lentio debeant praeteriri. Enimvero sunt haec talia
profecto tanquam vincula quaedam omnis civitatis
nostrae, quae leges publice scriptas scribendasve
tanquam coniungunt arctius et mirum quantum com-
muniunt, quemadmodum in aedificiis videmus ita,
fieri, ut omnia stabiliantur et sustententur columnis
et fulcimentis, quibus demtis ac remotis protenus
corruunt. Itaqne in ea, quam nos condimus, civitate
praeter leges locum obtineant suum necesse est
etiam consuetudines, mores, patria instituta, quibus

