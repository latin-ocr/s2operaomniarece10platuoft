* xxxn PROLEGOMENA

Platonis non Athenis, sed in Creta insula est con-
stituta. Actio sermonis tanquam dramatis alicuius
parum est motoria nimisque tarda ac difficilis. Ser-‘
mo saepenumero mirum quantum hiscit et tantum
non machinis quibusdam violenter adhibitis promove-
tur ulterius. Idem ab initio est ineptus atque im·
portunus, in reliquis autem partibus caret eleganti
varietate rectoque progressionis ordine, quandoqui-
dem subinde laborat nimia prolixitate atque adeo
abit in oratoriam declamationem, habet item locis
quibusdam agrestem quandam rusticitatem, quum
oratio Atheniensis istius, qui loquens inducitur,
quasi praecipientis alicuius magistri neque vero *cum
ceteris familiaribus consultantis amici esse videatur.
Laborat porro sermo frigidis verborum ac sententia-
rum lusibus, distinctusque est veluti flosculis quibus-
dam inficetis dictionibus, absurdis imaginibus et in·
sulsis comparationibus. Praeterea per universum
sermonem insolita quaedam gravitatis affectatio ani-
madvertitur, quae mirum quantum distat a testivitate
illa atque hilaritate, quae in aliis Platonis libris re·-
peritur. Accedit cognatum his vitium, quod quae sunt
trita, vulgaria, usitata, mire adaugentur et extollun-
tur3 itemque quae sunt er se clara et perspicua, ea
sesquipedalibus verbis fbrmulisque fere calamistratis
temere exornantur, hoc est, inani orationis pompa
infuscantur. Nec deest denique morosa quaedam
ac tristis gravitas et severitas, maxime assumta a
religiosae pietatis affectatione, qualem si quis in ce-
teris glatqnis scriptis demonstret, is magnus Apollo
haben us uerit.

, Haec igitur sunt fere, quae in dialogi arte re-
prehenduntur. Ingens vero criminationum copia ac
multitudo, ut alicui eam intuenti propemodum ultro
in mentem veniat illud: Criminare audacter, ac
semper, aliquid saltem haerebit. Nec vero
nostrum putamus ad ista omnia respondere singula-
tim. Id enim immensam fere disputationis prolixi-⁴
tatem requireret. Illud potius agemus, ut quae ma-
gis universa sunt, ea brevi examini subiiciamus, s1-
quidem singularia, si qua opus videatur, in Commen-
tariis rimabimur. Versari autem in hac disputationis
parte ita placet, ut primum dicamus de ornatu sce-

