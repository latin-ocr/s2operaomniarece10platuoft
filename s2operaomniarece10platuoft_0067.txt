DE LEGIBUS< etc. LXIII

ditati illi et magnificentiae orationis, ‚quam philoso-
phus quum omni legum scriptioni tum imprimis le·
gum prooemiis propriam esse voluit, vel etiam sua·
vibus et venustis senum colloquentium confabulatio-
nibus aliquid venustatis attribuunt, ex quibus unis
maxime fontibus dictionis poeticae usus repetendus
videtui-3 denique omnia atque singula tam eleganter
sunt delecta, ut quod in iis sit absurdum aut ine-
ptum, nulla ex parte demonstratum sit3 cur autem
ἐ sint usurpata, singulis locis accuratius consideratis
nullo fere negotio perspiciatur. Quum igitur ea nec
grammatice nec rhetorice spectata quidquam habeant,
quod merito displiceat, certe nulla caussa est, cur
inde malas de universi operis originibus suspiciones
assumamus, praesertim ¹quum nec multitudo eorum
excedat numerum vocabulorum in aliis philosophi
scriptis simili licentia usurpatorum. 'Nam in Sophi-
sta quidem, in Politico, in parmenide, in Philebo,
in Timaeo, in aliis denique scriptis philosophi, si
verum quaerimus, pro horum librorum ambitu etiam
maior prostat copia eorum verborum, quae apud
Platonem aut semel tantum leguntur* aut omnino
nove ficta atque procusa sunt. Nimirum vidit phi-
losophus penitusque sensit novum quodque scribendi
genus etiam nova sibi deposcere vocabula, ideoque
scribendi libertatem suam intra angustos certi alicu-
ius sermonis le es atque fines contineri noluit.

Iam vero is utcunque dilucidatis pergimus ad
ea vocabula, in quorum forma ac specie Zellerus
l. ὃ. p. 85. sq. sibi videtur aliquid singulare animad-
‚vertisse‚ ita ut inde quoque operis Platonici suspe-
ctandi argumenta desumserit. De quibus quidem
brevior erit disputatio, quandoquidem post ea, quae
modo exposuimus, una eademque opera ostendere
licebit, ea nec grammatice nec rhetorice ullo modo
esse inepta aut inficeta. Observavit autem criticus
primum in unis Legibus a Platone usurpata esse
βλάβος pro βλάβη, ἄβιος pro ἀβίωτος, ἀχάριστος pro
ἄχαρις, ὄούλειος pro δουλικός, παίδειος pro παιδικός,
ὲξαγριῶ pro ἐξαγριαίνω, ἱλεοῦμαι pro ἱλάσκομαι, et
Libr. IX. p. 933. E. awqpovmtv'g, correctio, quod
est Ionicum. Acute vero atque docte ista omnia.
Sed quid inde? Nimirum haec vocabula omnia quum
per se proba sint atque casta, neque ab optimis scri-

