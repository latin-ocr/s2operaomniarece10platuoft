DE LEGIBUS etc. XXXV

ut ex elementis vel Derieis vel Atticis sit composita.
Quippe id ipsum iam antea intelleximus Platoni in
his libris scribendis inter alia fuisse propositum, ut
luculento aliquo exemplo doceret, facto demum sa-
pienti ingeniorum pariter atque legum et instituto-
rum inter Graecas gentes vigentium temperamento
videri effici posse, u't olim perfecta aliqua civitas,
quae ad virtutis quam maximae laudem accederet, re·
vera constitueretur, iuncta cum morum Doricorum
gravitate legum et institutorum Atticorum humanitate
et sapientia. Iam vero Plato Atheniensem illum,
quem disserentem fecit, quod non certo aliquo no-
mine insignivit aut moribus ornavit propriis quibus-
dam ac peculiaribus, quibus certius dignosceretur,
in eo profecto minime fuit haerendum. Nisi forte
etiam in eo offendas, quod in Politico et So hista
hospes ille Eleaticus, qui primarias ibi habet ispu-
tandi partes, aut Timaeus, Parmenides et Philebus,
qui in cognominibus dialogis oratoris primarii mu-
nere funguntur, omissa accuratiore morum et inge-
niorum ipsis propriorum notatione *loquentes intro-

, ducuntur. Enimvero ad rem praesentem certe sa-

tis fuit nominari Atheniensem, ut critici etiam
temere curiosius anquisiverint, quisnam ille intel—
ligendus sit. Quamquam non inepte Scholiasta
ad Legg. I. in. ex Libr. V. p. 739. B. collegit ipsum
Platonem sub eius persona latere. Scilicet vo-
luit Plato Atheniensem suae ipsius sententiae esse
interpretem, ut recte iudicavit Cicero Legg. I. 5.
Errore autem Aristotel. Polit. ΙΙ. 4. p. 77. = ΙΙ.
4. c. 3. ξ. 1. ed. Schneider. et plerique posteriorum
scriptorum in locum Atheniensis istius sufficiunt So-
cratem, quippe huius nomine iere semper principalem
personam insignienteS, quae in Platonis dialogis lo-
quens inducitur. Sed haec quidem satis sunto de
principali persona dialogi.

Quemadmodum vero Atheniensis ille quisnam
sit, in incerto reliquitur, ita etiam Clinias et Me·
gillus videntur fictae esse personae. Quod nos
quidem censemus iniuria moleste ferri. Nam sicuti
in aliis Platonis scriptis propter argumenti, quod in iis
tractatur, naturam, ita fieri solet, ut noti homines pro-
ducantur in medium, qui vel factis vel dictis vel studiis
et consiliis suis aliquam adepti sunt famae laudisque

0*

