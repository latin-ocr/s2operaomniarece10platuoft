DE LEGIBUS etc. XIII

critici etiam rectam subtilemque universi argumenti
tractationem, quandoquidem nihil fere apte partibus
suis descriptum, nihil iusto ordine explicatum, nihil
denique ex principiis suis tanquam fontibus ductum
atque repetitum esse conquesti sunt. Enimvero cen—
suerunt illi *) Platoni, vel potius ignoto isti, quem
finxerunt, scriptori in rei propositae tractatione sic
fuisse versandum, ut in priore parte operis omnino
caussas ac principia illustraret, quibus civitas legibus
fundata ipsaeque leges niterentur, itemque rerum
definitiones poneret, in posteriore autem ipsam civi-
tatem atque leges eo conderet modo, ut, quatenus
hae ab illis proficiscerentur, quam clarissime appa-
reret3 ita enim futurum fuisse, ut legumlatio omnis
videretur. ad rationem tanquam fontem et caussam
suam revocata esse. Apertum vero est, Platonem
sane potuisse rem isto modo instituere, tentavitque
eam viam quodammodo etiam Cicero in eo opere,
quod de legibus composuit. Sed apertum item est,
summum philosophum, etiamsi ipse Libr. I. p. 632.
D. E. talem rationem designasse videatur, tamen
aliud iter ingressum esse, idque quale sit, prius certe
investigandum fuit, quam caussa non satis co nita
protenus in ipsum inertiae crimen coniiceretur. {uod
si ab iis, qui de ea re disputarunt, ita factum esset,
profecto futurum erat, ut ipsi faterentur, eum quem
crepant artis neglectum revera esse Platonici in-
genii et elegantiae testem luculentissimum.

Verum age, ex licare iam conemur rem contro-
versam et plenam issensionis inter homines doctis-
simos, sed aliquando tamen dispiciendam ac diiudi-
candam. Qua illustrata demum futurum erit, opinor,
ut de universi operis, quod est de Legibus, arte et
compositione rectius possit statui et iudicari, quam
adhuc factum videmus, siquidem plerique omnes in
ea fuerunt sententia , ut ordinem argumentationis in
eo plane desiderari existimarent.

Atque illud quidem et notum satis hodie est et
a nobis ipsis alio loco demonstratum, ad Platonis
dialogos recte intelligendos plane esse necessarium,

 

*) Fecit hoc inprimis zellerus Stud. Plat. Ρ. 29. 30. 34.

