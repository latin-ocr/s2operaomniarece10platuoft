LIBRI QUINTI. '5

animorum affectione, quae in rebus divinis locum
habere debeat. Quibus subiungit deinde etiam alia
virtutis praecepta, quae, sicuti ipse ait p. 732. E„
ad humana referantur, hoc est, propius ad naturam
humanam pertineant. Censet enim humanae nat-urae
proprium esse hoc, ut voluptatibus et doloribus et
cupiditatibus moveatur, ex quibus omne animal mor·-
tale quasi aptum sit atque suspensum. Ad commen-
dandam igitur vitae honestatem atque probitatem
plurimum valere arbitratur identidem moneri atque
inculcari, eam non modo per se esse maxime laudabi-
lem, sed etiam plus iucundi quam iniucundi adiunctum
habere. Quod quidem revera ita esse, ipsam ratio—
nem evincere. Etenim si dolorem et voluptatem in-
ter se comparemus, futurum esse, ut tritam intelliga-
mus eo praestantiorem iudicari, quo minus doloris et
quo plus voluptatis habeat„ Iam vero ex vivendi
rationibus, quas quidem libera voluntate suscipere
possimus, has quatuor suppetere, ut temperanter, ut
prudenter, ut fortiter, denique ut sani beneque va—
lentes vivere cupiamus. Praestare autem vitam tem-
perantem, prudentem, fortem, et sanam omni ex parte
vitae intemperanti, imprudenti, ignavae et akgrotae.
Ex quo consequi arbitratur, ut vita honesta *atque
bona etiam plus iucundi quam vita improba. habere
existimanda sit (p. 7392. Ε. - 734. D. extu). —

Et haec quidem sunt, quae de legum caussis et
rationibus perorantur atque prooemiorum argumenta
comprehendunt. Quibus expositis inde a p. 735. Ε.
de legibus ipsis suscipitur disputatio. Quarum qui-
dem scribendarum ratio iudice Platone duplex mu-
nus et officium complectitur. Nam sicubi in textura
et stamine et subtemine opus est, ita civitatis con-
stitutio postulat, ut et magistratus deligantur, penes
quos sit rerum civilium potestas, et leges scribantur,
secundum quas illi rempublicam gubernent et admi-
nistrent. Verum priusquam ad haec ipsa accedatur,
.nonnulla praemittuntur in hoc libro de civium mori-
11118, de eorundem numero, de agrorum divisione,
deque aliis rebus quibusdam, vquibus tanquam fundo
omnis legum scriptio inniti debeat. De> quibus om-
nibus haec· fere disseruntur.

Primum ostendit Atheniensis, in nova civitate con-
denda diligentem delectum haberi oportere futurorum

