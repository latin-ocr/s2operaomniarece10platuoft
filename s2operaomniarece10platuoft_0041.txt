nn· LEGIBUS etc xxxvn

so hum etiam hac caussa motum senes induxisse de
re us civilibus sermocinantes. Nec vero negligen-
dum est, Platonem ipsum, quo tempore hoc opus
litteris consignavit, iam ad grandem pervenisse ae—
tatem. Fecit igitur senex senes colloquentes, ut
quasi proprii vim ingenii animique exprimere et
repraesentare voluisse videatur.

Iam vero haec ipsa res dici non potest quan-
tum etiam ad omnis sermonis colorem et quasi
habitum iudicandum referat. Effinxit enim phi-
losophus hanc ipsam ob caussam sermonis seni-
lis quasi speciem quandam et imaginem, ideoque
colloquentibus tribuit disputationem eam, quae, etsi
videatur πρεσβυτῶν ἔμφρων τις cracem, sicuti est
Libr. VI. p. 769. A. coll. ΙΙΙ. p. 671. E. neque ca-
reat venustate atque suavitate sua, tamen item prae
se fert singularem quandam severitatem, a iuvenilis
aetatis hilaritate utique alieniorem, utpote nescio
quid habentem insolentioris gravitatis, quaeque su—
binde lentius incedit prolixioris sermonis, qualem
senes amant, ambagibus retardata. Nimirum insignis
est omnis oratio sane iis virtutibus, quae artis ra-
tione talibus sermonibus possint conciliari. Quod
qui reprehendere sustinuerunt, ii neutiquam videntur
satis reputavisse, quid auctor ea in re sequutus sit
et quanta cum arte eam tractaverit. Enimvero ille
, finxit sermonem non modo eum, qui senum ingeniis
et moribus videretur convenientissimus, quippe qui-
bus deesset grata illa atque suavis robustioris aeta-
tis facilitas (Libr. II. p. 637. D. ἐπειδὴ τὸ παρ’ ἡμῖν
ἐλαφρὸν ἐκλείπει ’νῦν); verum etiam hoc est conse-
quutus, quod universi consilii sui rationibus respon·
debat vel maxime, ut omnia posset explicare simpli—
cius et ad communem hominum intelligentiam ac-
commodatius, quandoquidem ⁴senilis iste sermo fere·
bat etiam maiorem quandam copiam tum verborum
tum sententiarum, quam quae alias admitti· posset.
Quocirca Plato omni ex parte prudentissime insti-
tuisse videtur, quod senes finguntur esse, qui fami-
liares sermones conferunt.

Sed quum istud quidem colloquentibus omnibus
commune sit, tum etiam singulis sua atque propria
attribuuntur , ex quibus morum et ingeniorum varie-
tas quaedam oritur. Depingitur enim uniuscuiusque

