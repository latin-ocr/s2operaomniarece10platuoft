LIBRI couvi. “ 403

abstinere. Nimirum hi quum victoriae in gymnicis
certaminibus reportandae gratia cupiditatibus suis
moderandum arbitrentur-3 quanto gloriosius tandem
existimare debebunt adolescentes nostri, lubidines
suas regere ac temperare, ut longe pulcerrimam con·
sequantur victoriam, qua semet ipsos a saeva cupi-
ditatum tyrannide perpetuo in libertatem vindicent
atque suam sibi tueantur dignitatem? Atque etiam
brutarum animantium exemplum hoerloco poterit me-
morari, quarum plerasque videmus caste et continen-
ter vivere atque a vaga Venere abhorrere. Haec
igitur omnia prudens legislator ad coercendam re-
pellendamque vim pravae lubidinis in civitate sua
adhibebit. Sin autem animadverterit, nihilominus
latius serpere nequitiae pravitatem, tum vero illi legi
succurret ita, ut etiam gravioribus corporis laboribus
et exercitationibus frangat cupiditatum vehementiam
atque turpem infamemque haberi eum iubeat, qui
vulgivagae Veneri deditus fuerit. Itaque, si deus
voluerit, ex duobus alterutrum in rebus amatoriis
obtinebimus, ut aut nemo flagitiose peccare audeat,
aut masculorum amorem penitus tollamus; quod vero
ad mulieres attinet, si quis cum aliqua rem habeat,
quae non diis auspicibus sacrisque nuptiis in domum
'venerit‚ sive ea emta sit sive alio modo acquisita,
neque id clam civibus omnibus faciat, hunc statua-
mus omnibus in civitate honoribus privandum esse
(p. Verum haec quidem de diebus festis atque ludis
solemnibus, deque lubidinum et cupiditatum vi ,sa-
pienter refrenanda.- Pergimus ad victum cultumque
civium. Et> de conviviis quidem publicis iam antea
satis explicatum est. De his igitur non est eur nunc
aliquid addendum existimemus. Quod vero ad victus
comparandi rationem attinet, dudum inter nos con·
venit, civitati nostrae commercium maritimum ob da-
mna, quae inde oriantur, prorsus vitandum esse.
Quocirca leges de hac re ut scribantur, non est
necessarium. Alia vero ratio est agriculturae3 quae
quum a nostris civibus sedulo exercenda sit, res
ipsa postulat, ut de ea leges constituantur. Itaque
primum curandum est, ut agrorum terminos nemo
moveat, et si quis ita fecerit, is divinis pariter at-
que humanis poenis obnoxius habeatur. Porro oa-

96*

